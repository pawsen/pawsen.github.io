# -*- ispell-local-dictionary: "da" -*-
:PROPERTIES:
:ID:       a1891901-03ee-46f2-9cfc-d330fe3c8e02
:link-img:   ../.attach/tafraout-2025/boulder*.jpg
:DIR:      ../.attach/tafraout-2025
:END:
#+title: Climbing in tafraout 2025

#+HUGO_SECTION: post
#+filetags: climbing traveling
#+hugo_categories: climbing
#+hugo_auto_set_lastmod: t
#+hugo_publishdate: 2025-07-16
#+hugo_bundle: tafraout-2025
#+export_file_name: index
#+HUGO_CUSTOM_FRONT_MATTER: :image faulty_towers__hot_Rats_hvs5a.jpg

I went to Tafraout in Morocco to meet a man from the internet for rock climbing. This is a write up I did for the [[https://www.dbkk.dk/][Danish Mountaineering and Climbing Club]].

#+hugo: more
Efter at have snakket med en kammerat om at tage på tur sammen i vinters, hvor jeg endte med at springe fra, sagde han, at jeg var ved at blive magelig. Efter lidt benægtelse kunne jeg se at han havde ret og måtte gøre noget.
Jeg gik på internettet og faldt i snak med Steve, en ældre fyr fra Wales der sagde han var fri i februar og foreslog vi tog til Tafraout i sydmarokko, et sted med tusindvis af traditionelt sikrede 200-300m lange ruter.

#+CAPTION: [[https://www.ukclimbing.com/logbook/crags/faulty_towers-21754/][Faulty Towers, Hot Rats, HVS 5a.]] En af de mange lette, velsikrede spektakulære ruter i området.
[[attachment:faulty_towers__hot_Rats_hvs5a.jpg]]

Det var ikke helt hvad jeg havde håbet på, men måske var jeg bare magelig.
Vi aftalte at tage et halvreb med hver, sende hinanden et billede af eget trad-udstyr og koordinere.
Efter at have set Steves udstyr fortrød jeg lidt: mest kiler og nogle gamle cams. Han fortalte mig senere at han havde fundet alle cams. Efter en storm i Snowdonia og evt. redningsaktion af strandede klatrerer, ville han solo nogle lette ruter og lede efter efterladt udstyr.


# #+CAPTION: Steves trad gear. Old school og med en vibe af en der ikke klatrer de ruter jeg gerne vil.
# [[attachment:steves_trad_gear.jpg]]

* Første indtryk
Jeg landede i Agadir en dag før jeg skulle mødes med Steve ved lufthavnen. Jeg ville sove et sted uden for megen larm, tog den første bus ud mod kysten og stod af i en lille by. Fandt et værelse, efterlod mine ting og gik en tur langs stranden.

Efter en time mødte jeg tre der samlede kviste til et bål. Jeg var nysgerrig og gik hen for at sige hej.

#+CAPTION: Et tilfældigt møde på stranden.
[[attachment:IMG-20250208-WA0019.jpg]]

De havde fået en pose afklip af marihuanaplanter fra Ketama, et område i de nordlige Rifbjerge. Ketama er kendt i Marokko for at producere hash. Jeg har tidligere boet et måned hos en hashbonde i Ketama. Området er fattigt, udover hashplanter er det svært at dyrke noget på de golde bjergsider.

De havde en pose med stængler og andre plantedele. Jeg hjalp med, vi separerede bløde plantedele, kom det i en gryde med vand og madolie for at extrahere det lave indhold af CBD.
Længe efter det er blevet mørkt syntes de endelig at bryggen havde kogt længe nok. Det blev filtreret gennem en syntetisk stofpose fundet på stranden, olien hældt fra og væsken blev blandet med tørkager.

Efter at have spist kagerne kørte de mig tilbage. Jeg skulle sove i et hus under ombygning og var den eneste logerende. Jeg kom ind, magtede ikke at lukke nogle døre, faldt i søvn og vågnede frisk med følelsen af at jeg havde rystet mageligheden af mig.

#+CAPTION: Afkoget filtreres gennem et klæde.
[[attachment:IMG20250208202333.jpg]]

#+CAPTION: Afkoget blandes med tørkager og er klar til at blive spist.
[[attachment:IMG20250208204744.jpg]]

* Ksar Rock Guesthouse

Jeg mødte Steve i lufthavnen. Han havde lejet en bil, og vi kørte 2½ time syd mod Tafraout. Klatreområdet er delt i to med Jebel El Kest(Lkest, det højeste lokale bjerg på 2359m) som skillelinje. Nord for Lkest bor man hos Berbere der driver små hostels, mod syd typisk i Tafraout, den eneste større by i området med ca. 5000 indbyggere.

Vi startede nord for Lkest og boede ved Ksar Rock guesthouse drevet af Fatima. Fatima laver fælles morgen- og aftensmad og det er hyggeligt at slutte dagen af med de andre ca 10 andre logerende. Steve og jeg delte værelse, prisen incl. mad var 25 € for begge.

#+CAPTION: Fælles aftensmad hos Ksar Rock Guesthouse.
[[attachment:20250212_200451.jpg]]

Jeg er spændt på første dag; vi havde ikke snakket om, hvor svære ruter vi skulle klatre. Området er udviklet af briter og graderet [[https://en.wikipedia.org/wiki/Grade_(climbing)#British_system][britisk]], med to graderinger f.eks. E4 6a. Den første er overordnet for hele ruten og den anden gælder den hårdeste sektion. Forholdet mellem de to grader kan bruges til at vurdere hvor /seriøs/ ruten er.
E4 6a(omkring 7a) er normal for E4, en E4 5c er teknisk nemmere med dårligere sikringer, E4 6b teknisk sværere med gode sikringer.

#+CAPTION: En af de første ruter, E2.
[[attachment:1000024763.jpg]]

Steve er old school. Hans sele ligner noget syet af sikkerhedsseler og han bruger en grisetryne (stich plate) til at sikre med - en forgænger til ATC. Jeg har set en i museumssamlingen i det optiske tårn oven på Blocs&Walls men aldrig i brug. Nu skulle jeg gribes af en - efter et potentielt langt fald.

#+CAPTION: Steve på vej ned. Bemærk hans måde at afbinde bremsen på.
[[attachment:20250215_160033.jpg]]

Jeg ville se hvor svære ruter jeg kunne klatre. Klippen(quartzite) var solid og med god friktion. Sammenlignet med Bohuslän er der færre sprækker, så sikringerne kræver lidt mere tålmodighed, til gengæld har klippen flere features i form af lister og kanter.

#+CAPTION: Typisk quartzite rute, som i rødgylden solid klippe.
[[attachment:20250216_152257.jpg]]

* Syd for Jebel El Kast

Efter en uge nord for Jebel El Kast kørte vi til Tafraout. Vi delte igen værelse på et lille Riad bestyret af Brahim, en ældre herre der hver morgen mødte op ulastelig klædt, insisterede på at vaske vores tøj og talte fire sprog. Desværre ikke engelsk.

#+CAPTION: Steve viser Brahim hvor vi har været i løbet af dagen.
[[attachment:20250218_180342.jpg]]

På hviledage scramblende vi op af lettere ruter - hurtige ture med udsigt over dalene.

#+CAPTION: På vej op af Jebel El Kast, hvad Steve kalder "solo style".
[[attachment:20250219_114820.jpg]]

På en af turene mødte vi en lille fyr med en café fyldt med ting. Han gav kaffe og fik til gengæld et lift tilbage til Tafraout.

#+CAPTION: En lille cafe i bjergene.
[[attachment:20250222_170245.jpg]]

Omkring Tafraout er klippen granit med rissruter.

#+CAPTION: Tredje reblængde.
[[attachment:20250218_151929.jpg]]

Jeg savnede quartziten. Der var så få der klatrede ruterne, ingen kalk og en mere eventyrlig stemning.

#+CAPTION: Overhængende crag, E5.
[[attachment:20250218_154557.jpg]]

* På egen hånd

Efter en uge tog Steve videre med bilen. Jeg troede det ville være nemt at leje et køretøj i Tafraout, men der fandtes ingen udlejningssteder. Efter at have spurgt lidt rundt blandt lokale fik jeg fat i en lille motorcykel, betalte forsikring og kørte afsted. Den manglede både sidespejle og nummerplade, but who cares.

Jeg mødte politiet ved en vejafspærring 5 minutter uden for byen. De ville have 150dh(15eur) for manglede nummerplade og sidespejle. Jeg nægtede og efter at have siddet i vejkanten i 45 minutter lod de mig køre.
Dagen efter var jeg hos en baggårdsmekaniker, fik sidespejle og en nummerplade (der dog ikke matchede papirerne. Ham der gav mig den kaldte det for en dekoration; et pragmatisk folkefærd)

#+CAPTION: Montering af sidespejle og nummerplade.
[[attachment:20250225_110441.jpg]]

#+CAPTION: Klar til at køre ud.
[[attachment:IMG-20250225-WA0009.jpg]]

Jeg kørte ud til nogle af de quartzite-ruter jeg ikke havde nået med Steve. Planen var at føre reb-solo, med rebenden bundet ved jorden og selvsikret af en grigri.

Jeg tog fejl af væggens orientering. Den hed North Wall men i stedet var at være nordvendt var det den norlige at to vægge, vendt mod syd og badet i direkte sol.
Men nu var jeg derude så hvorfor ikke forsøge? Jeg kom specifikt for en E5 rute men startede med en E3 for at få styr på teknikken.
Jeg har før rebsolo'et og havde forberedt mig inden jeg tog afsted fra Danmark, ved at 3d-printe nogle dimser til at klemme rebet fast i karabinerne, så dets egenvægt ikke ville få det til at løbe gennen grigri'en.

Ruten var tre reblængder. Efter hver måtte jeg lave anker, rapellere, rense og klatre op igen alt imens ørkenens sol skinnene ubønhørligt. Halvvejs oppe blev smerten i tæerne intens og jeg overvejde at give op. Men jeg havde fundet en rød cam og et par kiler nogle havde bailet fra og ville ikke give op.

På toppen skulle jeg stadig scramble en time for at komme ned til tasken og mine sandaler. Jeg var lykkelig da jeg fik skoene af. Min lyst til at føre rebsolo var forduftet.

Jeg kørte hjem, købte en kage til Brahim og mig. Overvejede om jeg havde været for magelig.
#+CAPTION: Brahim og jeg, kage og the.
[[attachment:20250225_114243.jpg]]


* Mingling
Forfatteren til den ene guidebog(der er to) for området boede på samme Riad. Dagen inden afrejse arrangerede han en fest ved et boulderområde. Mad, øl(købt i Agadir), musik og lokale der grillede tagine en stjerneklar nat.

#+begin_export hugo
{{< gallery match="boulder*.jpg" id="bouldering" >}}
#+end_export

* HowTo
Hvis du overvejer at tage af sted:

Det er en fin vinterdestination, især hvis man er interesseret i lange let- til middelsvære tradruter i spektakulære omgivelser. Ofte er ruterne velsikrede, med god friktion og solid klippe.
Der er mange ruter fra VS (4c) til E5 (7b), enkelte E6’er og en [[https://www.facebook.com/groups/ClimbTafraout/permalink/9359464340808551/][E7 (Unleash the beast)]], den sværeste multipitch i Anti-Atlas. Langt de fleste klatrere jeg mødte var brittiske og klatrede mellem VS-E2.

På hviledage kan man lave lange scrambles, f.eks. til toppen af [[https://www.climb-tafraout.com/jebel-el-kest.php][Jebel El Kest]] eller 750 m HVS op ad [[https://www.climb-tafraout.com/things-to-do.php][Lions Face]].

**Transport**
Det nemmeste er at leje en bil i Agadir.
- Vi brugte Ahmed fra "First Driver Rent A Car", WhatsApp =+212 668-460427=
- En anden mulighed er [[https://www.climb-tafraout.com/car-hire.php][Value Car]] ([[https://www.facebook.com/houcin.moutaouakil][facebook profil]])

**Overnatning**
Nord for Jebel El Kast:
- [[https://www.climb-tafraout.com/ksar-rock-guesthouse.php][Ksar Rock Guesthouse]] (WhatsApp =+212 671-897796=)
- [[https://www.climb-tafraout.com/accommodation-outside-of-tafraout.php][Kasbah Tizourgane]] — 50 € for dobbeltværelse, dyrt men spektakulært.

I Tafraout:
- [[https://www.climb-tafraout.com/riad-nour.php][Riad Nour]] (WhatsApp =+212 660-954269=). Sig du er klatrer og få rabat (460 → 320 dH).

**Guidebøger**
- [[https://www.climb-tafraout.com/tafraout-guidebooks.php][Climb Tafraout]]
- [[https://www.moroccorock.com/#book][Morocco Rock, The Anti-Atlas]]
Jeg vil selv vælge *Morocco Rock* — flere svære ruter og sympatisk forfatter. Du kan evt. låne min.

Omkring Tafraout er der granitbouldering og rissklatring. Crashpads kan lejes hos Maison Troc, en lokal tæppesælger.
Men start gerne nord for Jebel El Kast. Eventyret venter på de lange quartzite ruter.

Fra guesthouses er der ruter i gåafstand (undtagen Tafraout, hvor man må køre lidt). Maden er god, folk er gæstfrie, og man møder sjældent andre klatrere.
